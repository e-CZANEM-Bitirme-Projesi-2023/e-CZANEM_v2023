# e-CZANEM_v2023

Bu proje Gazi Üniversitesi Mühendislik Fakültesi Bilgisayar Mühendisliği öğrencileri Şevval İrem SANVER ve Ahmet Enes TOPCU tarafından 2022-2023 yılı Bitirme Projesi olarak gerçekleştirilmiştir.

Bir mobil eczane uygulaması olarak 2023 yılında gerçekleştirilen e-CZANEM, temelinde kullanıcıların ilaçlarına kolayca erişmesini sağlayarak eczane hasta arasındaki iletişimi hızlandırmayı hedeflemektedir. Uygulamanın esaslarından bir diğeri ise kullanıcıların siparişlerinin kaydını tutarak denetimsiz ilaç kullanımını önlemektir.

Amacımız, kullanıcıların ilaç, vitamin, takviye gıda vb. ihtiyaçlarına hızlı ve güvenli bir şekilde ulaşmalarını sağlamak ve sağlık sektörüne değer katmaktır.
Uygulama, kullanıcı dostu arayüzü ve kapsamlı ürün veritabanıyla kullanıcıların ihtiyaçlarını karşılamak için tasarlanmıştır.

Uygulama hastalar ve kuryeler için iki ayrı mobil uygulama, eczacılar için ise WPF uygulaması olarak yapılmıştır. WEB API servisleri kullanılarak bu uygulamaların birbirleri ile eş zamanlı olarak haberleşmesi sağlanmıştır.

Hayata geçirilecek olan bu projenin geliştirilmesinde frontend backend aşamalarında farklı teknolojilerden yararlanılacaktır.

Arayüz tasarımlarında React Native dili ve Material Kit template’inden yararlanılmıştır. Projenin backend geliştirilmesi aşamasında C# programlama dili kullanılmıştır. Veritabanı teknolojisinde PostgreSQL tercih edilmiştir. Bu veritabanı Amazon Web Services aracılığıyla yönetilecek ve bulutta bir ilişkisel veritabanı kurmayı, çalıştırmayı ve ölçeklendirmeyi sağlayan Amazon RDS hizmetinden yararlanılacaktır. Web API’da Amazon Web Services Elastic Beanstalk ile sanal makine kurulacaktır.
